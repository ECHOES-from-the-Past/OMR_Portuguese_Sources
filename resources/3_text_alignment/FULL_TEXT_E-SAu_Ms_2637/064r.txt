Verbo domini caeli firmati sunt et spiritu oris ejus omnis virtus eorum
Benedicite gentes dominum deum nostrum et obaudite vocem laudis ejus qui posuit animam meam ad vitam et non dedit commoveri pedes meos benedictus dominus qui non amovit deprecationem meam et misericordiam suam a me alleluia
Jubilate deo omnis terra psalmum dicite nomini ejus date gloriam laudi ejus
In multitudine virtutis tuae mentientur tibi inimici tui omnis terra adoret te et psallat tibi altissime
Venite et videte opera domini quam terribilis in consiliis super filios hominum ad ipsum ore meo clamavi et exultavi sub lingua mea propterea exaudivit me Deus et attendit voci orationis meae
Lutum fecit ex sputo dominus et linivit oculos meos et abii et lavi et vidi et credidi deo