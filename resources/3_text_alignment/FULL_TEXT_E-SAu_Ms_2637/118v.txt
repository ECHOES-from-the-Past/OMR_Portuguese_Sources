Dimitte domine peccata populi tui secundum multitudinem misericordiae tuae sicut propitius fuisti patribus nostris propitius esto et nobis et implebitur gloria tua universa terra
De Jerusalem exeunt reliquiae et salvatio de monte Sion propterea protectio erit huic civitati et salvabitur propter David famulum domini alleluia
Domine si iratus fueris adversum nos quem adjutorem petimus aut quis miserebitur infirmitatibus nostris qui Chananaeam et publicanum vocasti ad paenitentiam et Petrum lacrimantem domine suscepisti et nostram paenitentiam suscipe misericors et salva nos salvator mundi
Non in justificationibus nostris prosternimus preces ante faciem tuam domine sed in miserationibus tuis multis placare domine fac ne moreris propter temetipsum deus noster
Si clauso caelo pluvia non fuerit propter peccata populi ut conversi deprecati fuerint faciem tuam exaudi domine et dimitte peccata servis tuis et da pluviam terrae quam dedisti populo tuo ad possidendam alleluia
Exaudi domine populum tuum confitentem nomini tuo et dimitte peccata servorum tuorum et populi tui Israel et dona pluviam super terram quam dedisti patribus nostris domine deus noster
Domine rex deus Abraham dona nobis pluviam super faciem terrae ut discat populus iste quia tu es dominus deus noster
Inundaverunt aquae domine super capita nostra invocabimus nomen tuum de lacum novissimo ne avertas faciem tuam a singultu nostro alleluia