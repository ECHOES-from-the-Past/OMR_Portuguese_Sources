Adoremus crucis signaculum per quod salutis sumpsimus sacramentum in quo Dominus noster quasi in statera seipsum pretium nostrum pensavit ut vitam venditam fieret mors captivam in quo nec mundus gravi lapsu corruit sanctos pedes Christus adfixit et contra fortem fortiorem totum mundum triumphatorem ostendit hoc tamen plus est mirabile quia quem totus mundus proficeret in unam stans stipite cursum victor implevit
Dum fabricator mundi mortis supplicium pateretur in cruce clamans voce magna tradidit spiritum et ecce velum templi divisum est monumenta aperta sunt terraemotus enim factus fuerat magnus quia mortem filii Dei clamabat mundus se sustinere non posse aperto ergo militis lancea latere crucifixi Domini exivit sanguis et aqua in redemptionem salutis nostrae
O crux veneranda quae sola fuisti digna portare regem caelorum et Dominum
O crux splendidior cunctis astris mundo celebris hominibus multum amabilis sanctior universis quae sola fuisti digna portare talentum mundi dulce lignum dulces clavos dulcia ferens pondera salva praesentem catervam in tuis hodie laudibus congregatam
O crux admirabile signum in qua Dominus noster Dei filius suspensus pro nostrorum pondere criminum mortis dampnavit supplicium et sanguis ejus effusus est in pretium nostrae salutis
Adoramus te Christe et benedicimus tibi quia per Crucem tuam redemisti mundum
O crux benedicta quia in te pependit salvator mundi et in te triumphavit rex angelorum
Tuam crucem adoramus domine tuam gloriosam recolimus passionem miserere nostri qui passus es pro nobis