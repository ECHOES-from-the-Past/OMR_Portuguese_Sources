Exspectetur sicut pluvia eloquium meum et descendant sicut ros verba mea sicut imber super gramina
Et sicut nix super fenum quia nomen domini invocabo
Date magnitudinem Deo nostro Deus vera opera ejus et omnes viae ejus judicia
Deus fidelis in quo non est iniquitas justus et sanctus Dominus
Sicut cervus desiderat ad fontes aquarum ita desiderat anima mea ad te deus
Sitivit anima mea ad deum vivum quando veniam et apparebo ante faciem dei mei
Fuerunt mihi lacrimae meae panes die ac nocte dum dicitur mihi per singulos dies ubi est deus tuus