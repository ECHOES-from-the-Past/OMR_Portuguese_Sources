Libera me domine de morte aeterna in die illa tremenda quando caeli movendi sunt et terra dum veneris judicare saeculum per ignem
Dies illa dies irae calamitatis et miseriae dies magna et amara valde
Tremens factus sum ego et timeo dum discussio venerit atque ventura ira
Plangent se super se omnes tribus terrae vir justus salvabitur et ego ubi apparebo
Quid ego miserrimus quid dicam aut quid faciam cum nil boni perferam ante tantum judicem
Nunc christe te deprecor miserere peto qui venisti redimere perditum veni salvare redemptum
Caelum et terra transibunt secreta quae multa aperta erunt
Vox venit de caelis o vos mortui qui jacetis in sepulcris surgite et occurrite adjutorium salvatoris
Jesu domine qui venisti redimere miserere peto dum veneris judicare
Qualis pavor tunc aderit quando deus iratus erit et infernus apparebit sulfur atque vermis trucidabunt peccatores
Tremor magnus et timor erit dum discusseris domine actus cujusque nostrum
Atque factura tua domine nisi ad te clamabant qua mereantur factorum suorum a te videre sibi placatissimum
Jesu redemptor miserere miserere domine miserere christe benigne
Tu dixisti domine credentem in te post mortem quoque vivere posse idcirco audi domine ne pereat clamans ad te