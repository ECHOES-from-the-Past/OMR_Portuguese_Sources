Videns dominus*
O pie deus qui primum hominem ad aeternam patriam revocasti pastor bone qui ovem perditam pio humero ad ovile reportasti juste judex dum veneris judicare libera de morte animas eorum quas redemisti ne tradas bestiis amimas confitentes tibi ne derelinquas eas in finem
Domine Jesu Christe judex mortuorum una spes mortalium qui moriens morientium condoluisti interitum non intres in judicium cum servis et ancillis tuis ne damnentur cum impiis in adventu tui districti judicii
Lux aeterna*
Ego sum resurrectio et vita qui credit in me etiam si mortuus fuerit vivet
Et omnis qui vivit et credit in me non morietur in (aeternum)
Dona eis domine requiem sempiternam et in splendoribus animas eorum et ossa eorum requiescant in loco sancto
Te decet*
Si enim credimus quod Jesus mortuus fuit et resurrexit ita et deus eos qui dormierunt per Jesum adducet cum eo
Et sicut in Adam omnes moriuntur ita et in christo omnes vivificabuntur