Mirabilis in excelsis Dominus testimonia tua credibilia facta sunt nimis domum tuam decet sancta Domine in longitudinem dierum
 
Mirabilis in excelsis Dominus testimonia tua credibilia facta sunt nimis domum tuam decet sancta Domine in longitudinem dierum.
Exsulta filia Sion lauda filia Jerusalem ecce rex tuus venit sanctus et salvator mundi
O quam casta mater et virgo fecunda Maria quae nullam novit maculam Deum portare meruit
O quam casta mater quae sine ulla contaminatione  concepit sine dolore genuit salvatorem
O beatum ventrem Mariae quae tantum nobilem terrae protulit ut diceret chorus caelestium gloria in excelsis deo et in terra pax
O beata infantia per quam nostri generis reparata est vita o gratissimi delectabilesque vagitus per quos aeternos ploratus evasimus o felices panni quibus peccatorum sordes extersimus o praesepe splendidum in quo non solum jacuit foenum animalium sed cibus inventus est angelorum alleluia
O Maria Jesse virga caeli regina maris stella plenitudo temporis ecce jam venit jam olim promissum florem protulisti ergo precamur o domina ut qui te meruimus confiteri Christi matrem sentiamus te piam et singulari merito hunc nobis tu facias placabilem dies istos tuae sanctae virginitatis partu dicatos bene nobis ipse propter te o benignissima disponat quo temporalis sollemnitas nos ad aeternam enutriat laetitiam alleluia