Invocantes dominum exclamemus ut respiciat populum suum conculcatum et dolentem et protegat templum ne ab impiis contaminetur sed misereatur nimis afflictae civitatis suae
Miserere pater juste et omnibus indulgentiam dona
Propitius esto domine peccatis nostris propter nomen tuum nequando dicant gentes ubi est deus eorum
Cum jucunditate exibitis et cum gaudio deducimini nam et montes et colles exsilient exspectantes vos cum gaudio alleluia
Peccavimus domine peccavimus tibi parce peccatis nostris et salva nos qui gubernasti Noe super undas diluvii exaudi nos et Ionam de abysso verbo revocasti libera nos qui Petro mergenti manum porrexisti auxiliare nobis Christe filius dei
Dimitte domine peccata populi tui secundum multitudinem misericordiae tuae sicut propitius fuisti patribus nostris propitius esto et nobis et implebitur gloria tua universa terra