Text
Missus est angelus Gabriel a deo in civitatem Nazareth ad virginem Mariam desponsatam Joseph et dixit ei spiritus sanctus superveniet in te et virtus altissimi obumbrabit tibi ideoque et quod nascetur ex te sanctum vocabitur filius dei dixit autem Maria ecce ancilla domini fiat mihi secundum verbum tuum alleluia
Venite ascendamus ad montem domini et docebit nos dominus vias suas et ambulabimus in semitis ejus quia de Sion exibit lex et verbum domini de Jerusalem
Ecce nomen domini de longinquo venit ardens furor eius et venient cum eo sancti in veste praeclara tunc exurgens Gabriel angelus nuntiavit Mariae dicens spiritus sanctus superveniet in te et virtus altissimi obumbrabit tibi nascetur ex te filius vocabunt eum omnes Emmanuel alleluia
Vigilate omnes quia dies domini appropinquat de quo prophetae ante pronuntiaverunt dicentes beati qui parati sunt occurrere illi
Gregorius praesul meritis et nomine dignus unde genus ducit summum conscendit honorem renovavit monumenta patrum priorum tunc composuit hunc libellum musicae artis scholae cantorum anni circulo eia paraphonista dic cum psalmista