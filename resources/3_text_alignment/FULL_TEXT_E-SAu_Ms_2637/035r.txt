Cum venerimus ante conspectum Domini in die judicii ubi assistent millia millium et decies centena millia angelorum archangelorum cherubim et seraphim ibi sanctorum chori circumadstabunt patriarcharum prophetarum apostolorum et martyrum et omnia agmina sanctorum ibi manifestabuntur abscondita cordium nostrorum sed tu Deus piissime pater transfer a nobis illud damnationis judicium quo sine fine punientur opera delinquentium et concede cum electis tuis possidere aeternitatis regnum tunc dies erit judicii in quo sine testibus omnia manifesta erunt
Cum sederit filius hominis in sede majestatis suae et coeperit judicare saeculum per ignem tunc assistent ante eum omnes chori angelorum et congregabuntur ante eum omnes gentes tunc dicet his qui a dexteris ejus erunt venite benedicti patris mei possidete praeparatum vobis regnum a constitutione mundi et ibunt impii in supplicium sempiternum justi autem in vitam aeternam et regnabunt cum Deo in saecula
Memor humanae conditionis propitiare peccatis nostris domine qui dixisti nolo mortem peccatoris sed ut convertatur a viis suis et vivat tu enim es scrutans corda et occulta praenoscens tu nostri infirmitatem nostram converte nos deus et pone lacrimas nostas in conspectu tuo et sana vulnera nostra medicamento paenitentiae ne pereamus
Ecce nunc tempus acceptabile ecce nunc dies salutis operemur bonum quod praecepit dominus et quaeramus ab eo misericordiam suam quia clemens est ad ignoscendum nos
Christe pater misericordiarum qui tempus acceptabile reis indulges reminiscere miserationum tuarum et quos hucusque toleras ad paenitentiam compunge peccavimus Domine in omnem justitiam tuam et iniquitates nostrae abstulerunt nos sed tu iratus es et avertisti faciem tuam et possederunt nos Domini absque te sed respice tu pater noster es et nos lutum ne irascaris satis neque multitudinem viscerum tuorum super nos contineas ultra sed parce placare attende et fac nobis juxta multitudinem benignitatis tuae ut in die bona quam tu fecisti o fons David patens in ablutione menstruatae nec confundamur in nobis sed laetemur in te