Occurrunt turbae cum foliis palmae redemptori obviam et victori triumphanti digna dant obsequia filium dei ore gentes praedicant et in laude Christi voces tonant per nubila hosanna
Multa turba judaeorum injecerunt manus in salvatorem ille ut agnus innocens non negavit passionem Pilatus dicebat ego nullam causam mortis invenio in eo populus judaeorum clamabat crucifigatur
Coeperunt omnes turbae descendentium gaudentes laudare Deum voce magna super omnibus quas viderant virtutibus dicentes benedictus qui venit rex in nomine Domini pax in caelo et gloria in excelsis
Prima autem die azymorum accesserunt discipuli ad Jesum dicentes ubi vis paremus tibi comedere pascha at Jesus dixit eis ite in civitatem ad quendam et dicite ei magister dixit tempus meum prope est apud te facio pascha cum discipulis meis et fecerunt discipuli sicut praeceperat eis Dominus et paraverunt pascha
Gloria laus et honor tibi sit Rex Christe Redemptor Cui puerile decus prompsit Hosanna pium Israel es tu Rex Davidis et inclita proles Nomine qui in Domini Rex benedicte venis Coetus in excelsis te laudat caelicus omnis Et mortalis homo et cuncta creata simul Plebs Hebrae tibi cum palmis obvia venit Cum prece voto hymnis adsumus ecce tibi Hi tibi passuro solvebant munia laudis Nos tibi regnanti pangimus ecce melos Hi placuere tibi placeat devotio nostra Rex bone Rex clemens cui bona cuncta placent