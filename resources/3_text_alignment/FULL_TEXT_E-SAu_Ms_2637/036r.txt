Qui habitat in adjutorio *
Angelis suis mandavit de te ut custodiant te in omnibus viis tuis
In manibus portabunt te ne unquam offendas ad lapidem pedem tuum
Qui habitat in adjutorio altissimi in protectione dei caeli commorabitur
Dicet domino susceptor meus es et refugium meum deus meus sperabo in eum
Quoniam ipse liberavit me de laqueo venantium et a verbo aspero
Scapulis suis obumbrabit tibi et sub pennis ejus sperabis
Scuto circumdabit te veritas ejus non timebis a timore nocturno
A sagitta volante per diem a negotio perambulante in tenebris a ruina et daemonio meridiano
Cadent a latere tuo mille et decem millia a dextris tuis tibi autem non appropinquabit