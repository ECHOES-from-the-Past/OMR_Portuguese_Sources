Deus auribus nostris audivimus patres nostri annuntiaverunt nobis opus quod operatus es in diebus eorum in diebus antiquis
Exspectans exspectavi dominum et respexit me et exaudivit deprecationem meam et immisit in os meum canticum novum hymnum deo nostro
Statuit supra petram pedes meos et direxit gressus meos
Multa fecisti tu domine deus meus mirabilia tua et cogitationibus tuis non est quis similis tibi bene nuntiavi justitiam tuam in ecclesia magna
Domine deus tu cognovisti justitiam meam non abscondi in corde meo veritatem tuam et salutare tuum dixi adjutor meus domine et protector meus
Laetabimur in salutari tuo et in nomine domini dei nostri magnificabimur
Dum sanctificatus fuero in vobis congregabo vos de universis terris et effundam super vos aquam mundam et mundabimini ab omnibus inquinamentis vestris et dabo vobis spiritum novum