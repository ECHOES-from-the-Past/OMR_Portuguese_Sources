Haec est sacra prudens virgo
Palmae fuerunt in manibus
Pueri Hebraeorum tollentes ramos olivarum obviaverunt domino clamantes et dicentes hosanna in excelsis
Pueri Hebraeorum vestimenta prosternebant in via et clamabant dicentes hosanna filio David benedictus qui venit in nomine domini
Collegerunt pontifices et pharisaei concilium et dicebant quid facimus quia hic homo multa signa facit si dimittimus eum sic omnes credent in eum ne forte veniant Romani et tollant nostrum locum et gentem
Unus autem ex ipsis Caiphas nomine cum esset pontifex anni illius prophetavit dicens expedit vobis ut unus moriatur homo pro populo et non tota gens pereat ab illo ergo die cogitaverunt interficere eum dicentes
Cum appropinquaret Dominus Jerosolimam misit duos ex discipulis suis dicens ite in castellum quod est contra vos et invenietis pullum asinae alligatum super quem nullus hominum sedit solvite et adducite mihi si quis vobis interrogaverit dicite opus Domini est solventes adduxerunt ad Jesum et imposuerunt sibi vestimenta et sedit super eum alii ramos de arboribus externebant et qui sequebantur clamabant osanna benedictus qui venit in nomine Domini benedictum regnum patris nostri David hosanna in excelsis miserere nobis fili David