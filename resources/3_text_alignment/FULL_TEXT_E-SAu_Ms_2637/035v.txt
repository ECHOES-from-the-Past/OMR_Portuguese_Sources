Christe pater misericordiarum qui tempus acceptabile reis indulges reminiscere miserationum tuarum et quos hucusque toleras ad paenitentiam compunge peccavimus Domine in omnem justitiam tuam et iniquitates nostrae abstulerunt nos sed tu iratus es et avertisti faciem tuam et possederunt nos Domini absque te sed respice tu pater noster es et nos lutum ne irascaris satis neque multitudinem viscerum tuorum super nos contineas ultra sed parce placare attende et fac nobis juxta multitudinem benignitatis tuae ut in die bona quam tu fecisti o fons David patens in ablutione menstruatae nec confundamur in nobis sed laetemur in te
In die quando venerit ad judicium in majestate judicare saeculum adstabunt ante illum omnia agmina virtutum caelestium sanctorum chori patriarcharum ac prophetarum gloriosus apostolorum numerus martyrum confessorum atque virginum ibi assistent omnes populi ante tantam majestatem domini nimium perterriti dies illa dies irae dies tribulationis dies miseriae et vindictae dies tubae et clangoris dies nubae et caliginis dies illa nimium erit impiis amaro o quam felices erunt illi qui vocem domini meruerunt audire venite benedicti patris mei percipite regnum quod vobis praeparatum est ab origine mundi
Invocabit me et ego exaudiam eum eripiam eum et glorificabo eum longitudine dierum adimplebo eum
Qui habitat in adjutorio *