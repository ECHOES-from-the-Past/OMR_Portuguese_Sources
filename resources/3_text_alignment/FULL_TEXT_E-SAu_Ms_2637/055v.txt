Conturbata sunt omnia ossa mea et anima mea turbata est valde
Domine fac mecum misericordiam tuam propter nomen tuum quia suavis est misericordia tua
Deus laudem meam ne tacueris quia os peccatoris et dolosi super me apertum est
Locuti sunt adversum me lingua dolosa et sermonibus odii circumdederunt me et expugnaverunt me gratis
Pro eo ut diligerent me detrahebant mihi ego autem orabam
Notas mihi fecisti vias vitae adimplebis me laetitia cum vultu tuo domine