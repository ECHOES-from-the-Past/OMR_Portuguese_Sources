Cum appropinquaret Dominus Jerosolimam misit duos ex discipulis suis dicens ite in castellum quod est contra vos et invenietis pullum asinae alligatum super quem nullus hominum sedit solvite et adducite mihi si quis vobis interrogaverit dicite opus Domini est solventes adduxerunt ad Jesum et imposuerunt sibi vestimenta et sedit super eum alii ramos de arboribus externebant et qui sequebantur clamabant osanna benedictus qui venit in nomine Domini benedictum regnum patris nostri David hosanna in excelsis miserere nobis fili David
Cum audisset populus quia Jesus venit Jerosolimam acceperunt ramos palmarum et exierunt ei obviam et clamabant pariter dicentes hic est qui venturus est ad salutem gentium hic est salus nostra et redemptio Israel quantus est iste cui throni et dominationes occurrunt hic est rex Israel et Emmanuel genus David et mundi salvator noli timere filia Syon ecce rex tuus venit tibi sedens supra pullum asinae sicut scriptum est Salve rex fabricator mundi qui venisti redimere nos
Ave Rex noster fili David redemptor mundi quem prophetae praedixerunt salvatorem domui Israel esse venturum te enim ad salutare victimam Pater misit in mundum quem exspectabant omnes sancti ab origine mundi et nunc hosanna filio David benedictus qui venit in nomine Domine hosanna in excelsis
Ante sex dies sollemnis paschae quo venit dominus in civitatem Jerusalem occurrerunt ei pueri et in manibus portabant ramos palmarum et clamabant voce magna dicentes hosanna in excelsis benedictus qui venit in multitudine misericordiae suae hosanna in excelsis
Occurrunt turbae cum foliis palmae redemptori obviam et victori triumphanti digna dant obsequia filium dei ore gentes praedicant et in laude Christi voces tonant per nubila hosanna