Benedictus qui venit in nomine domini deus dominus et illuxit nobis
Alleluia Data est mihi omnis potestas in caelo et in terra
Alleluia Eduxit dominus populum suum in exsultatione et electos suos in laetitia
Alleluia Surrexit dominus et occurrens mulieribus ait avete tunc accesserunt et adoraverunt eum
Erit vobis hic dies memorialis alleluia et diem festum celebrabitis sollemnem domino in progenies vestras legitimum sempiternum diem alleluia alleluia alleluia
Dixit Moyses ad populum bono animo estote et veniet vobis salus a domino deo et pugnabit pro vobis
In mente habete diem istum in quo existis de terra aegypti de domo servitutis in manu enim potenti liberavit vos dominus
Data est mihi omnis potestas in caelo et in terra alleluia euntes docete omnes gentes baptizantes eos in nomine Patris et Filii et Spiritus Sancti alleluia alleluia