O sancte Geralde o pastor ovium quas tibi tradidit Deus quaesumus ut intercedere digneris ad Dominum qui te elegit ut oves cunctas quae tibi traditae sunt a Domino tua intercessione mereantur participes fieri tecum in aeterna laetitia
Gaude mater ecclesia nova frequentans gaudia lux micat de caligine rosa de spina germine
Haec est illa stella maris per quam fulsit lux solaris cujus festum celebremus et juvamen imploremus
O Maria clausus hortus naufragantis mundi portus placa nobis qui te fecit matrem sibi quam elegit
Adesto jam supplicibus tuis favendo precibus manum benignam porrige vitamque nostram dirige
Audi virgo glorifica post filium spes unica clemens et imperiosa nostra dele maculosa acceptans nostra cantica impetra pulchra caelica