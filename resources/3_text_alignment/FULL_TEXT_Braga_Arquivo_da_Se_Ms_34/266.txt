O quam suavis est Domine spiritus tuus qui ut dulcedinem tuam in filios demonstrares pane suavissimo de caelo praestito esurientes replens/reples bonis fastidiosos divites dimittens inanes
Angelum virtutis suae emisit dominus ex Sion qui liberavit civitatem nostram de medio inimicorum suorum
Ecce non dormitabit neque dormiet angelus qui custodit civitatem istam quoniam ipse est protectio super manum dexteram nostram
Nisi angelus domini custodierit civitatem nostram in vanum laboraverint qui costodiunt eam
In conspectu angelorum psallam tibi deus meus ut per eorum custodiam super iram inimicorum meorum extendas et salvum me faciat dextera tua