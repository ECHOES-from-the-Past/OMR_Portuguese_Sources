Pange lingua gloriosi Corporis mysterium Sanguinisque pretiosi Quem in mundi pretium Fructus ventris generosi Rex effudit gentium Nobis datus nobis natus Ex intacta Virgine Et in mundo conversatus Sparso verbi semine Sui moras incolatus Miro clausit ordine In supremae nocte coenae Recumbens cum fratribus Observata lege plene Cibis in legalibus Cibum turbae duodenae Se dat suis manibus Verbum caro panem verum Verbo carnem efficit Fitque sanguis Christi merum Et si sensus deficit Ad firmandum cor sincerum Sola fides sufficit Tantum ergo Sacramentum Veneremur cernui Et antiquum documentum Novo cedat ritui Praestet fides supplementum Sensuum defectui Genitori Genitoque Laus et jubilatio Salus honor virtus quoque Sit et benedictio Procedenti ab utroque Compar sit laudatio Amen
Panem de caelo praestitisti eis alleluia R. Omne delectamentum in se habentem alleluia
O quam suavis est Domine spiritus tuus qui ut dulcedinem tuam in filios demonstrares pane suavissimo de caelo praestito esurientes replens/reples bonis fastidiosos divites dimittens inanes