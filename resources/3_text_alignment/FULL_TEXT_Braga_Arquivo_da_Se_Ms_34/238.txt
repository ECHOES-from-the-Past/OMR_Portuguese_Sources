Domine Jesu Christe rex gloriae libera animas omnium fidelium defunctorum de poenis inferni et de profundo lacu libera eas de ore leonis ne absorbeat eas tartarus ne cadant in obscura sed signifer sanctus Michael repraesentet eas in lucem sanctam quam olim Abrahae promisisti et semini ejus
Hostias et preces tibi domine offerimus tu suscipe pro animabus illis quarum hodie memoriam agimus fac eas domine de morte transire ad vitam
Sanctus sanctus sanctus dominus deus sabaoth pleni sunt caeli et terra gloria tua hosanna in excelsis benedictus qui venit in nomine domini hosanna in excelsis
Agnus dei qui tollis peccata mundi dona eis requiem agnus dei qui tollis peccata mundi dona eis requiem agnus dei qui tollis peccata mundi dona eis requiem sempiternam