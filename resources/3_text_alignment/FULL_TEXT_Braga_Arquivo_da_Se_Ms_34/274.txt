Accendit ardor spiritus Mariam tangens caelitus de Nazareth migrando mox ad montana transtulit ubi tumultu caruit superna degustando
Monstrans culmen dulcedinis Maria sui sanguinis Elisabeth salutat stantem in domo proximi propinqua templo domini devote subministrat
Charisma sancti spiritus diffudit se divinitus in puerum cum sensit conceptum salutiferum Mariae sibi obvium Elisabeth consensit
Dixit verba prophetica Elisabeth caelicola de virgine Maria beata est quae credidit in hac fient quae didicit a domino mente pia