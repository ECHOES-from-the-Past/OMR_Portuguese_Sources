Gloria Patri et Filio et Spiritui Sancto
Pater sancte serva eos in nomine tuo quos dedisti mihi ut sint unum sicut et nos alleluia
Omnis pulchritudo domini exaltata est super sidera species ejus in nubibus caeli et nomen ejus in aeternum permanet alleluia
A summo caelo egressio ejus et occursus ejus usque ad summum ejus
Hymnum canamus gloriae hymni novi nunc personent Christus novo nunc tramite ad patris ascendit thronum | Transit triumpho nobili poli potenter culmina qui morte mortem assumpserat derisus a mortalibus | Apostoli tunc mystico in monte stantes chrismatis cum matre clara virgine Jesu videbant gloriam | Hunc prosecuti lumine laeto petentem sydera laetis per auras cordibus duxere regem saeculi | Quos alloquentes angeli quid astra stantes cernitis salvator hic est inquiunt Jesus triumpho nobili | A vobis ad caelestia qui regna nunc assumptus est venturus inde saeculi in fine judex omnium | Quo nos precamur tempore Jesu redemptor unice Inter tuos in aethera servos benignus aggrega | Da nobis illuc sedula devotione tendere quo te sedere cum Patre in arce regni credimus | Gloria tibi domine qui scandis supra sydera cum patre et sancto spiritu in sempiterna saecula | Amen